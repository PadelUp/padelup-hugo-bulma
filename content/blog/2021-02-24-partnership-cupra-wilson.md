---
title: Cupra annuncia a sorpresa una partnership con Wilson
description: Il brand Cupra, sempre più sponsor del Padel internazionale,
  durante la conferenza online per celebrare il suo terzo anniversario annuncia
  che, insieme al brand Wilson, doterà il campione Fernando Belasteguin di una
  racchetta unica, che userà in alcuni tornei del WPT nella stagione 2021
date: 2021-02-24T15:00:00.000Z
image: /images/posts/partnership-cupra-wilson-01.webp
categorie:
  - news
author: saint
redirect_from: /2021/02/24/partnership-cupra-wilson/
---
Cupra, sub-brand spagnolo della marca SEAT, è al centro della sponsorizzazione sportiva nel mondo del Padel: è infatti main sponsor sia del World Padel Tour sia della International Padel Federation.
Durante la conferenza online per il terzo anniversario del brand è stata annunciata, dal chief operation officer Antonino Labate, una nuova collaborazione: una racchetta in co-branding con il marchio Wilson, per l’esattezza una versione Cupra del modello Bela Pro, al centro della pala troviamo il logo della casa automobilistica invece di quello della produttrice, immancabile le firme Bela e i dettagli del modello originale.

Lo stesso Rey Bela - che ricordiamo è ambassador di entrambi i brand - sale sul palco e, dopo aver annunciato di aver già iniziato a testare la racchetta, mette in evidenza come l’eleganza delle colorazioni cromatiche Cupra si sposi con il ricercato ed unico stile Wilson.

![world padel tour bela belasteguin wpt cupra wilson 2021](/images/posts/partnership-cupra-wilson-02.webp)

Prima di lasciare il palco Bela, entusiasta di questa partecipazione e sponsorizzazione, si augura che - “Si seguimos trabajando juntos, no me cabe duda, pronto estremos a los juegos (olímpicos)” - presto riusciranno a portare il Padel ai giochi olimpici! 
Progetto che non sembra irrealizzabile se i grandi attori di questo scenario - Cupra, Fip e WPT (giocatori) - continueranno a canalizzare i propri sforzi per raggiungere un fine tanto atteso.

Non è certo che questo modello verrà messo in vendita, quello che sappiamo però è che le vendite della Wilson Bela Pro hanno superato di gran lunga le aspettative della casa, vendendo l’intera produzione di racchette in pochi mesi e lasciando diversi giocatori e fornitori in attesa di una nuova ristampa.

<p>
<iframe width="560" height="315" src="https://www.youtube.com/embed/tTW_VB3YzIQ" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</p>