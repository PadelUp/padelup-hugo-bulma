---
title: "Recensione Drop Shot Explorer Pro 1.0"
description: Video analisi racchetta da padel in situazioni di gioco, attacco e difesa, rapporto/qualità prezzo e considerazioni finali
date: 2020-06-26 10:21:34
image: /images/posts/dropshot-explorer-01.webp
categorie: recensioni
author: jack
aliases:
    - /2020/06/26/drop-shot-explorer-pro-1/
    - /drop-shot-explorer-pro-1/
---

## Video Recensione
<figure class="image is-16by9">
  <iframe class="has-ratio" width="640" height="360" src="https://www.youtube.com/embed/KQvyiDTGVdY" frameborder="0" allowfullscreen></iframe>
</figure>

## Il brand e la sua storia

Il brand **Drop Shot** vanta una storia **trentennale** nella produzione di strumentazione sportiva ed è da anni al centro del panorama mondiale del Padel.  

La casa produttrice spagnola ha da subito puntato sulla **qualità** e sulla **diversificazione** per imporsi nel mercato delle racchette da padel ed annualmente, in linea con la stagione professionistica e il
**World Padel Tour** (massimo campionato di Padel a livello mondiale) porta sul mercato una nuova collezione di racchette per ogni tipo di giocatore. Una profonda comprensione del mercato e delle varie caratteristiche del gioco, oltre alla qualità di produzione, hanno assicurato al marchio un’immagine di tutto rispetto, capace di rispondere alle esigenze di ogni livello di gioco. In continuità con l’incremento e il miglioramento della produzione, Drop Shot si è legata da subito ad alcuni tra i migliori professionisti del circuito, attualmente i più rappresentativi sono **Lucas Campagnolo** e **Juan Martín Díaz**, giocatore tra i piu apprezzati del padel contemporaneo a lungo leader della classifica mondiale. Noi non siamo in quella fascia, ma siamo comunque **istruttori nazionali di primo livello**, amanti di questo sport dal **2009** e siamo stati in campo nel **mondiale giovanile** del **2011** disputato a Melilla.

## Prova in campo

![Giocatore di padel drop shot racchetta](/images/posts/dropshot-explorer-02.webp)

Abbiamo provato sul terreno di gioco il modello **Explorer Pro 1.0**. Abbiamo suddiviso il test in due fasi: quella **difensiva** incentrata sul controllo e sulla maneggevolezza e quella **offensiva**, con focus sulla potenza e la velocità in uscita del colpo. Nel video vengono analizzate le principali caratteristiche tecniche e discusse le impressioni di questa racchetta, per darne un giudizio complessivo sul **rapporto qualità/prezzo**. 
