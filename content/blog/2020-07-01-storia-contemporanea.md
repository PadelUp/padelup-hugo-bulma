---
title: "La Storia del Mejor Padel del Mundo: L'Epoca Contemporanea"
description: L'ufficializzazione del circuito internazionale e la consacrazione a sport professionistico.
date: 2020-07-01 13:15:37
image: /images/posts/historia-worldpadeltour.webp
categorie: approfondimenti
author: saint
redirect_from: /2020/07/01/storia-contemporanea/
---

I giocatori più vincenti del **nuovo millennio** , conosciuti bene fino al giorno d'oggi, sono _Juan Martin Diaz_ e _Fernando Belasteguin_ che dominarono dal **2001 al 2015** , vincendo ben 170 tornei su 191 disputati.

Lo spostamento geografico del focus internazionale portò nel **2005** alla nascita del _"Padel Pro Tour"_ (PPT), torneo che da quel'anno fino al 2012 divenne il punto di riferimento per il padel professionistico. Non tardò ad arrivare anche la **"seconda generazione"** di volti noti e spettacolari come _Paquito Navarro_, _Pablo Josè Lima_ e _Miguel Lamperti_.

Nel 2011 l'organizzazione raggiunse un traguardo importante per il futuro del circuito con la **storica partnership** con _Bwin_, sito di scommesse sportive e giochi online più grande d'Europa. L'accordo portò il marchio austriaco a radicare il proprio nome nel massimo circuito sportivo, che divenne _"Bwin Padel Pro Tour"_. Nonostante l'ampia diffusione ottenuta su diversi media, a livello nazionale e internazionale, questa sponsorizzazione **ebbe vita breve**, il contratto si esaurì e non venne rinnovato, gia a decorrere dal'anno successivo, e così il** 2012 sancì la fine** del _"Padel Pro Tour"_ per la scadenza dei diritti legati alla _sponsorship_.

Gli accresciuti **interessi economici** legati allo svolgimento dei tornei spinse un'associazione privata chiamata _World Padel Tour_ (WPT) a tentare di prendere il controllo del circuito, arrivando anche a vere e proprie battaglie legali.

![storia world padel tour torneo professionistico internazionale paddle](/images/posts/historia-propadeltour.webp)

Il _World Paddle Tour_ e il _Padel Pro Tour_ firmarono un **accordo storico** incentrato sullo sviluppo e la crescita del padel, per una continua ascesa di questo sport. Le due organizzazioni **si divisero i compiti** : il PPT incentrò le proprie mansioni nel'organizzazione degli eventi mondiali, puntando sulla spettacolarità della disciplina, mentre il WPT progettò il proprio calendario con tornei che tenessero più in considerazione risultati e classifiche. Nel'accordo si stabilì che le manifestazioni potessero coesistere senza problemi di sovrapposizione, per garantire la partecipazione dei migliori giocatori del pianeta ad entrambi i circuiti. **Molti dei giocatori** aderenti al'associazione professionistica, si dichiararono però **non disposti** a partecipare al _Padel Pro Tour_, decisione che ne determinò la **storica fine**.

Attualmente **l'unico circuito ufficiale internazionale** è il _World Padel Tour_, che prosegue la storica attività di promozione e diffusione di questo sport. _Main sponsor_ è attualmente la _"Estrella Damm"_, l'azienda spagnola produttrice di birra, logo che avrete avuto senz'altro modo di vedere alle spalle dei giocatori sui cartelloni pubblicitari, proprio dove una volta era posizionato quello della _Bwin_, partner del "fu" _Padel Pro Tour_, che i nostalgici ricorderanno bene.