---
title: Alla Scoperta del Campo da Padel
description: Uno sport innovativo per indole che prevende uno spazio di gioco altrettanto originale. Uno sguardo al regolamento e le peculiaritá offerte da questo magnifico gioco.
date: 2020-10-07T16:39:25.062Z
image: /images/posts/campo-da-padel-01.webp
categorie:
  - approfondimenti
author: simi
redirect_from: /2020/10/07/campo-da-padel/
---
## Dimensioni, struttura e materiali

Le regole della FIP (Federacion Internacional de Padel) stabiliscono che il campo di gioco deve essere un rettangolo largo 10 metri (parete posteriore) e lungo 20 metri  (parete laterale) , rinchiuso in 4 pareti. Al centro del campo da gioco si trova una rete che divide il campo in due, la rete ha un'altezza massima di 88 cm al centro che sale a 92 centimetri ai lati. Tuute le dimensioni prevedono una tolleranza di 0,5 centimetri.

La struttura verticale è costituita da pannelli di collegamento di dimensione 2m di larghezza x 3m di altezza, con un'altezza aggiuntiva di 1m di rete in metallo sopra le pareti posteriori di vetro (lunghe 10m). Questa altezza aggiuntiva di 1 metro continua per 2 metri da ogni angolo anche sulle pareti laterali. Questo significa che le pareti posteriori e gli angoli "di servizio" sono in realtà 4m di altezza, mentre le restanti pareti laterali solo 3m.

I pannelli di vetro costituiscono le pareti posteriori e le pareti laterali di servizio (i 2 pannelli laterali più vicini alle pareti posteriori), mentre i pannelli di rete metallica occupano i lati.

Le linee di servizio sono poste 3 metri prima della parete di fondo e ci sarà anche un'altra linea nel mezzo che divide il rettangolo centrale a metà. Tutte le linee hanno una larghezza di 5 centimetri e devono essere chiaramente visibili.

L'altezza minima tra il campo da gioco e un ostacolo (per esempio il soffitto) è di 6 metri.

![world padel tour campo da padel paddle gioco superficie](/images/posts/campo-da-padel-02.webp)

## Le porte

Le porte che forniscono accesso al campo sono posizionate al centro e delle pareti laterali. Le aperture possono dare accesso ad un od entrambi i rettangoli di gioco. Nel primo caso l’apertura ha dimensioni comprese tra 1,05m x 2,00 m e 1,20m x 2,20m mentre con doppia apertura ciascuna deve essere compresa tra 0,72m × 2,00m e 0,82m x 2,20m.

## La superficie

La superficie del campo può essere di qualsiasi materiale che consenta il rimbalzo regolare della palla ed eviti il ristagno dell’acqua. Tra i materiali piu comuni troviamo erba artificiale e altri materiali sintetici. Il manto della superficie è previsto in diverse colorazioni.

## L’illuminazione

I campi possono prevedere dei punti di illuminazione artificiale, che deve risultare uniforme e tale da non causare difficoltà alla visione dei giocatori, degli arbitri e degli spettatori.
