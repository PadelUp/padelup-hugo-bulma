---
title:  Materiali, Resistenza e Riparazioni della Racchetta da Padel
description: "Guida alla scoperta della dura vita di una racchetta da padel, dalla fabbricazione ai vostri colpi vincenti... o distruttivi"
date:   2020-06-14 15:01:35 +0200
images:
    - /images/posts/pala-tech.webp
categories:   guide
author: saint
redirect_from: /2020/06/14/materiali-racchetta-da-padel/
---

## Materiali

I materiali di fabbricazione sono spesso oggetto di **innovazione tecnologica**. Attualmente si utilizzano prevalentemente **fibre di carbonio** e **fibre di vetro** per la realizzazione del telaio. Internamente, quello che si definisce il centro o “nucleo” della racchetta, è composto da gomma di due tipologie: la gomma **_Foam_**, inteso come polietilene, caratterizzata da una maggior elasticità e quindi una maggior morbidezza, la gomma **_Eva_**, che risulta invece più rigida. La prima ha un maggior controllo e una durabilità inferiore, mentre la seconda ha minor controllo e maggiore resistenza, con una ridotta capacità di assorbire le vibrazioni del colpo.

La differenza visiva tra i due materiali si riscontra osservano all’intento dei fori: se la racchetta presenta una gomma “bucherellata” si tratta di gomma **_Foam_** mentre se il contenuto si presenta uniforme e perlopiù liscio allora si tratta di gomma **_Eva_**.

## Resistenza e riparazioni

Pensare che la resistenza di una racchetta da paddle sia direttamente proporzionale al suo costo è il primo **errore di giudizio** che si commette prendendo come punto di riferimento solo il **prezzo**. Le case produttrici attestano che la durata media di una racchetta sia compresa tra i **6 e i 12 mesi**, ma spesso può arrivare ad essere utilizzata in sicurezza per periodi di tempo maggiori, fino ad un paio d’anni.

La **resistenza** varia a seconda dell’utilizzo, dell’intensità di gioco e dall’attenzione del giocatore, in modo particolare fuori dal campo. Un **uso intenso** della racchetta invece può portare ad un rapido deperimento della gomma interna; l’esposizione a fenomeni climatici, quali pioggia e calore, danneggiano inoltre le sue componenti strutturali, così come  una maggiore frequenza degli urti aumenta la possibilità di scheggiare il telaio. I segni di cedimento si manifestano con **crepe** sui bordi e con **fessure** tra le giunture dei fori.

Per quanto concerne le **riparazioni**, non avendo corde o parti intercambiabili, queste possono essere intese al solo fine di estendere la durata della racchetta per una decina di partite circa: nel padel è impossibile ripristinare la situazione originale della racchetta.