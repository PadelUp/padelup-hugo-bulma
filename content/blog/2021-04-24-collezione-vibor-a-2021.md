---
title: Le Nuove Racchette da Padel Vibor-A
date: '2021-04-24'
image: /images/wiki/brands/vibor-a.webp
categorie: news
author: saint
description: >-
  Questo brand spagnolo ha puntato da subito su un look unico ed un’eccellente
  qualità dei propri prodotti. Le racchette Vibor-a sono caratterizzate da una
  potenza unica, unita ad un’ottima manegevolezza e morbidezza. Quasi tutte le
  racchette si trovano in una fascia di prezzo alta, data anche la qualità delle
  singole racchette. 
---
Design unico e colorazioni dark hanno caratterizzato lo sviluppo del brand, tutt’oggi questa vocazione tendente al nero risalta sui modelli più prestigiosi della collezione. Generalmente ideali per giocatori di attacco, queste racchette sono in grado di apportare potenza alla palla senza affaticare troppo il braccio, soprattutto in occasioni di gioco prolungato quali tornei o più partite nella stessa giornata. Altro punto di forza della marca è senza dubbio l’attenzione ai minimi dettagli, basti ricordare il modello Diva in versione Swarovski, che consente di ottenere sempre i massimi standard qualitativi. Vediamo nel dettaglio i nuovi modelli del 2021

- Black Mamba 2021: rinnovato per questa stagione il modello più famoso del brand, la Black Mamba. Questa racchetta ha, come le versioni degli anni precedenti, la forma a goccia con un bilanciamento in alto e la gomma EVA soft, per garantire il massimo della spinta nel gioco aereo; è indicata per giocatori di livello avanzato, in grado di sopportare il peso e sfruttare le piene potenzialità della racchetta.

- Yarara edition 2021: altra linea cardine del marchio spagnolo è senza dubbio la Yarara. Questa edizione 2021 condivide con il modello precedente la forma in diamante e la superficie liscia; per una maggiore spinta all’interno è riempita di gomma Black EVA, più resistente della EVA normale. 

- Black Naya 2021: altra novità dell’anno 2021 in casa Vibor-a è la Black Naya 2021. Questo modello, rispetto ai precedenti, è ideale per giocatrici, infatti può capitare di trovare all’interno del suo nome la dicitura “fucsia”. 

Trovate tutti i modelli di questa nuova Collezione Vibor-a 2021 nel nostro sito, all’interno della sezione WIKI, cliccando in alto a destra!
