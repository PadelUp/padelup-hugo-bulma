---
date: '2021-02-19'
image: /images/wiki/brands/adidas.webp
categorie: news
author: saint
description: >-
  Storico brand sportivo, apporta annualmente qualità ed innovazione al mondo
  del padel, modello unico di questa collezione è il “Greenpadel” in materiali
  100% sostenibili
redirect_from: /2021/02/19/collezione-adidas-2021/
---
Dopo una stagione ricca di titoli per **Ale Galan**, giocatore di punta del brand, la collezione di racchette Adidas si presenta al mercato con una serie di modelli in linea, in tutto e per tutto, con i valori e la missione di una grande azienda, che tende ad offrire sempre il **prodotto di punta** del mercato.

L’avventura del brand nel mercato del Padel ha inizio nel 2014 ed è contraddistinta da una costante **innovazione** dei propri modelli, per rispondere anno dopo anno alle esigenze di un numero sempre più ampio di giocatori. 
Vediamo i modelli principali: 

- **METALBONE**: usata da Ale Galan, ha tecnologie di Weight e Balance System che consentono di regolare il peso della racchetta; Octogonal Structure, ovvero struttura ottagonale, apporta tutta la potenza necessaria per vincere 6 tornei del WPT in una sola stagione. Disponibile anche nella versione di controllo, con un formato meno aggressivo e un bilanciamento più centrale.

- **ADIPOWER**: modello usato da Marta Ortega (in versione Light 3.0) e Alex Ruiz (in versione CTRL 3.0), rispettivamente numero 6 del ranking femminile e 19 del ranking maschile World Padel Tour, segue la direzione del controllo del colpo e l’effetto della palla, grazie alle tecnologie dual eXoskeleton e Spin Blade. Il modello 3.0 invece è destinato alla leggenda del Padel Argentino Seba Nerone. In aggiunta, sotto il nome di ADIPOWER LITE, troviamo altre tre racchette, i modelli Lite 21, CTRL Lite 21 e Woman Lite 21.

- **ESSNOVA**: in versione CARBON 3.0 e CARBON CTRL 3.0. è la racchetta che più si avvicina a quanto richiesto dai giocatori di livello intermedio, ovvero polivalenza nelle distinte fasi di gioco, spinta e controllo, ottenute grazie ad una build in full carbon e una gomma EVA Soft. 

- **RX**: ideate per giocatori di livello amatoriale/intermedio e appassionati di questo sport che cercano di migliorare partita dopo partita, le tre racchette RX10, RX20 e RX30 conferiscono controllo grazie al formato rotondo e spinta dovuta al cuore interamente in carbonio; principale differenza tra i modelli è il peso e il successivo bilanciamento.

- **DISCOVERY**: dedicata a chi sta “scoprendo” il Padel, Adidas ha pensato a tre modelli con un punto di impatto ottimale molto ampio e un formato rotondo o All-Round, chiamati rispettivamente DRIVE 3.0, MATCH 3.0 e MATCH LITE 3.0 

- **JUNIOR**: per i ragazzi ci sono i modelli METALBONE YOUTH, ispirata alla racchetta di Ale Galan, ideale per giovani giocatori con un buon numero di ore di pratica alle spalle e la ADIPOWER JUNIOR più semplice da maneggiare e ideale anche per i ragazzi alle prime armi. 

Modello unico che fa dell’innovazione la sua componente distintiva è senza dubbio il “Greenpadel”, una racchetta in fibra di lino costruita con materiali 100% sostenibili. Trovate tutti i modelli di questa nuova Collezione Adidas 2021 nel nostro sito, all’interno della sezione WIKI, cliccando in alto a destra! 

Fonte [AllForPadel](https://allforpadel.com/es/nueva-coleccion-adidas-padel-2021/)
