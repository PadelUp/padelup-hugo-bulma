---
title: "La Storia del Mejor Padel del Mundo: La Nascita"
description: Dagli albori del paddle alle prime manifestazioni del professionismo sportivo internazionale.
date: 2020-06-30 13:01:05
images:
    - /images/posts/historia-padel-02.webp
categorie: approfondimenti
author: jack
redirect_from: /2020/06/30/nascita-del-padel/
---

Il Padel affonda le proprie radici nel Messico degli anni 70 e le prime tracce del **professionismo sportivo** si manifestano in **Argentina** a partire dal **1985**.

Quella che rappresenta la **storica crescita** esponenziale di questo sport come "simpatica aggregazione sociale", si accompagna ad un ritmo non meno serrato per quanto riguarda lo sviluppo dell’agonismo sportivo; il padel iniziava cosi ad aprire le proprie porte a chi era disposto ad allenarsi quotidianamente ed assiduamente così da essere in grado di uscire, da quelle stesse porte, con **fluidità** e **spettacolo**. La casa del professionismo rimane l’Argentina, con la Spagna sull’altra riva dell’Atlantico, pronta ad accogliere i futuri tornei internazionali.

Negli anni immediatamente successivi ( **1986 e 1987** ) i primi tornei internazionali hanno visto emergere una coppia di giocatori argentini, tra l’altro fratelli, _**Javier e Gustavo Maquirriain**_, in grado di dominare la scena sportiva. _Gustavo_, in particolare, viene ricordato per aver inventato colpi come la famosa "_vibora_" e la spettacolare "_dormiente_", oltre che proporsi come un dirigente del circuito internazionale di Padel.

![storia padel vintage primi tornei paddle](/images/posts/historia-padel-01.webp)

Nel **1989** , nella città di Mar del Plata in Argentina,che oltre al Complesso Sportivo Play Time nella stessa argentina, contribuì alla diffusione del padel e si disputò la prima edizione ufficiale del campionato "ispano-sudamericano". La coppia di fratelli padroni di casa si impose contro quella spagnola formata da _Alejandro Lasaigues_ e _Horacio Álvarez Clementi_. È interessante notare come la **rivalità** , anche attuale, **tra spagnoli e argentini** per la conquista del _top ranking_ e la vittoria del titolo nelle massime competizioni, sia fin da quella prima edizione un **motivo di incontro e scontro** tra le due massime espressioni del padel professionistico.

Negli anni 90’ il movimento professionistico si consolidò anche grazie a **sponsorizzazioni importanti**: la _Coca-Cola_ fu il primo sponsor ufficiale di rilievo nel circuito. Il giocatore più rappresentativo del decennio fu _Roby Gattiker_, di Buenos Aires, ben conosciuto dai nostalgici del padel, che rimase numero uno della classifica mondiale per ben **7 anni consecutivi**. Altri giocatori degni di nota furnono _Pablo Pérez Iglesias, Roger Quintín_. È stato probabilmente il punto più alto del padel professionistico argentino; da allora in poi le redini del professionismo sportivo mondiale furono prese dalla Spagne e le principali manifestazioni si spostarono sulla penisola iberica.