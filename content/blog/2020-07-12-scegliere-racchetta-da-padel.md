---
title: "Come Scegliere la Racchetta da Padel?"
description: Video guida delle caratteristiche principali della racchetta da paddle, forniamo alcuni consigli analizzando il peso, la forma, la superficie e i materiali dello strumento. Guidiamo infine la scelta della pala di padel.
date: 2020-07-12 18:01:56
image: /images/posts/guida-scegli-pala-01.webp
categorie: guide
author: saint
aliases:
    - /2020/07/12/scegliere-racchetta-da-padel/
    - /guide/scegliere-racchetta-da-padel/
---
## Video Recensione
<figure class="image is-16by9">
  <iframe class="has-ratio" width="640" height="360" src="https://www.youtube.com/embed/h434R8IQ_Hk" frameborder="0" allowfullscreen></iframe>
</figure>

In questo video cerchiamo di rispondere alla domanda “quale racchetta da padel scegliere?" Vi sarà certamente capitato di chiedervi cosa cambia tra tutte le racchette in commercio, quali grandi differenze ci siano tra tante informazioni cosi simili tra di loro.

Per prima cosa dobbiamo sottolineare che non esiste una formula magica o una certezza matematica che ci dica quale racchetta si adatti meglio al nostro gioco, ma analizzando le caratteristiche principali delle racchette da padel, come PESO FORMA, SUPERFICIE, GOMMA, possiamo cercare di fornire un qaudro generale, evidenziando le differenze per dare, alla fine del video, alcune indicazioni in base all’esperienza e alla frequenza di gioco del singolo giocatore di padel.

![scegli racchetta pala padel paddle consigli peso forma goccia diamante rotonda carbonio superficie ruvida liscia piatta 2020](/images/posts/guida-scegli-pala-02.webp)

Il **PESO** é il primo elemento di differenziazione tra le racchette:

- 330gr le racchette *junior*

- 350/360 per le donne

- 365/390 per gli uomini. 

Un **peso minore** garantisce maggior controllo dei colpi e stancherà meno durante il gioco, mentre un peso maggiore garantirà maggior potenza ma con uno sforzo atletico maggiore.

![scegli racchetta pala padel paddle consigli peso forma goccia diamante rotonda carbonio superficie ruvida liscia piatta 2020](/images/posts/guida-scegli-pala-03.webp)

La **FORMA** rappresenta la seconda differenziazione sostanziale nella scelta della racchetta. Le tre forme più comuni sono: rotonda, goccia e diamante. 

La racchetta **rotonda** offre un buon *controllo* e *maneggevolezza* grazie al suo **equilibrio** generalmente spostato **verso il basso**. Assicura una buona risposta in qualsiasi punto di impatto del piatto e di conseguenza un margine di errore ampio nella fase d’impatto con la pallina.

La forma a **goccia** o lacrima, riconoscibile per i suoi *lati* *rastremati*, risulta la più *versatile* grazie al suo equilibrio medio dato da un bilanciamento del **peso** **al** **centro** del piatto. È un buon compromesso tra controllo e potenza e risulta adatta per la maggior parte delle situazioni di gioco.

La racchetta a **diamante** è caratterizzata da una testa larga che sposta il bilanciamento del **peso verso l’alto**. Questo equilibrio permette di imprimere una grande potenza ai colpi ed è particolarmente adatta per le fasi di attacco. Il punto d’impatto ideale ridotto e la scarsa maneggevolezza rendono questo tipo di racchetta difficile da utilizzare nei recuperi e nella fase difensiva.

Il **BILANCIAMENTO** del peso è per la maggior parte delle volte dettato dalla **forma**, ma non è raro trovare *eccezioni*, come racchette rotonde con bilanciamento medio o racchette a goccia con bilanciamento alto.

La **SUPERFICIE** della racchetta può essere **liscia** o **ruvida**. La differenza tra le due tipologie consiste nella capacita di imprimere effetti e rotazioni ai colpi, grazie al maggior livello di rugosità sulla superficie del piatto. Per questo motivo esistono *due* tipi di *rugosità*: in *rilievo* e *piatta*. il maggior rilievo aiuta a produrre *rotazioni* della pallina dopo il momento dell’impatto.

![scegli racchetta pala padel paddle consigli peso forma goccia diamante rotonda carbonio superficie ruvida liscia piatta 2020](/images/posts/guida-scegli-pala-04.webp)

I **MATERIALI** comunemente utilizzati per la superficie sono la *fibra di carbonio* e la *fibra di vetro*. La rigidità del carbonio favorisce una risposta rapida e dinamica, il materiale, pero, è fragile e costoso. La fibra di vetro produce una superficie elastica, al costo di qualche grammo in piu sulla bilancia. La *durabilità* e il *prezzo* possono far preferire la fibra di vetro.

La **GOMMA** interna si caratterizza per i diversi* livelli densità* che sono raggiunti tramite l’utilizzo di due diversi materiali: **EVA** e **FOAM**. Il livello piu basso di densità e raggiunto con la gomma **FOAM**, elastica e morbida garantisce un maggior controllo e la capacita di dare effetti alla pallina, ci sarà maggiore tolleranza nell’impatto ma la gomma avrà un degrado rapido. La gomma **EVA** è la scelta ideale per risposte rapide e colpi potenti grazie all’elevata densità, il margine di errore è ridotto ma, in questo caso, si estende la vita della racchetta.

Per quanto riguarda il **singolo giocatore** e la sua **esperienza di gioco** possiamo consigliare ai giocatori **principianti** e meno esperti una racchetta più *leggera*, con una forma *tonda* con una gomma *FOAM* che permette più errori nell’impatto. I giocatori **esperti** possono sperimentare le altre due forme, con racchette più di *rigide* che permetto più *spinta* trovando il giusto bilanciamento tra *maneggevolezza* e *potenza*.

Buona visione! 
