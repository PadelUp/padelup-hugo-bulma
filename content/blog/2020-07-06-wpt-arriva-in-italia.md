---
title: "Il World Padel Tour Arriverà in Italia?"
description: Dopo la ripresa ufficiale, rimane incerta la possibilità di ospitare una tappa del torneo di paddle nella nostra nazione.
date: 2020-07-06 12:32:16
image: /images/posts/wpt-cagliari-01.webp
categorie: news
author: jack
aliases:
    - /2020/07/06/wpt-arriva-in-italia/
    - /news/wpt-arriva-in-italia/
---

A tenere con il fiato sospeso gli appassionati di padel italiani è l’incertezza dello svolgimento della prima tappa giocata fuori dalla penisola iberica del World Padel Tour, nell’era post emergenza coronavirus.

Nel calendario originale era prevista una tappa a **Cagliari**, per segnare una pietra miliare nella storia del Padel in Italia. La tappa del **WPT** dovrebbe giocarsi sul lungomare del Poetto, dando vita all'_“Italian Open”_. Inizialmente prevista dal 31 agosto al 6 settembre la data di inizio é stata posticipata di una settimana, e si dovrebbe svolgere dal 7 settembre al 13 settembre.

![world padel tour italia cagliari covid-19 coronavirus 2020](/images/posts/wpt-cagliari-02.webp)

L'*Italian Open* potrebbe rappresentare per tanti appassionati italiani e non, l'opportunita di vedere da vicino i campioni del Padel mondiale. Il movimento italiano infatti è in forte crescita da più di un decennio e gli stessi giocatori ispanici stanno riscontrando una presenza tricolore nel massimo torneo internazionale. La tappa del **WPT** rappresenta una grande **opportunitá** per tutto il nostro mondo. Le partite si dovrebbero disputare all'aperto e il lungomare ricorderà il **WPT** di Miami, con una suggestiva atmosfera estiva e tutta la bellezza che il nostro Paese é in grado di offrire. 

Noi di Padel Up speriamo vivamente che il torneo ospitato sul territorio italiano sarà confermato, sia per gustarci _el major padel del mundo_, sia per dimostrare che, un passo alla volta, si può riprendere a respirare un po di normalità, in particolare con un grande evento nel nostro paese che noi appassionati di paddle attendavamo da molto tempo.

Fonti: *World Padel Tour, Gazzetta dello Sport, Superpadel*.