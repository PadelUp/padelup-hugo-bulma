---
title: "Mizuno entra nel mondo del Padel con l’innovativa scarpa Wave Exceed"
description: "Il brand giapponese lancia una scarpa tecnica dotata di nuove tecnologie per la massima prestazione."
date: 2021-10-09 10:00:00
image: /images/posts/mizuno-wave-exceed-sl2-00.webp
categorie: recensioni
author: saint
---
## La Storia di Mizuno

Lo storico marchio Mizuno è da sempre legato al mondo dello sport. Inizialmente dedito alla produzione di attrezzatura per basket e golf, oggi si configura come brand multisport che produce materiali tecnici per diverse discipline. Dopo l'approdo nel mondo del running, dell’atletica e del tennis, ora si appresta a fare il proprio ingresso in quello del Padel, nel quale si presenta anche in forza e virtù delle storiche sponsorizzazioni di atleti dal profilo mondiale, che vanno dall' Ivan Lendl negli anni 80, al nostro **Lorenzo Sonego**, stella dell'attuale tennis azzurro.

Nel corso degli anni, il brand giapponese Mizuno ha incentrato la propria attività economica attorno al mondo del running, associando l’**innovazione** all’**alta qualità** dei prodotti portati sul mercato. Quello che oggi presenta, rispecchia il concept aziendale, una componente innovativa sviluppata in due direzioni: il mondo - nuovo per il brand - del Padel, nel quale entrare con un articolo dalle alte caratteristiche intrinseche.

## Mizuno Wave Exceed SL2

![scarpe padel paddle mizuno wave exceed sl2 lato](/images/posts/mizuno-wave-exceed-sl2-01.webp)

E tanto per restare con i piedi per terra, il primo prodotto lanciato dalla Mizuno nel Padel è proprio una calzatura tecnica: il modello Wave Exceed SL2. E' una scarpa **ideata, studiata e testata sull'effettivo terreno di gioco**, con risultati che la indicano ideale per la superficie sintetica, sulla quale si è dimostrata reattiva e leggera, senza nessun discapito per il comfort del piede. E' una scarpa dotata di supporti sull’avampiede e sulla fascia mediale che garantiscono stabilità, la tomaia è realizzata in mesh, per garantire un’ottima vestibilità e flessibilità nei movimenti rapidi, ed inoltre la suola ammortizzata aumenta la comodità durante il gioco.

![scarpe padel paddle mizuno wave exceed sl2 suola](/images/posts/mizuno-wave-exceed-sl2-02.webp)

La Wave Exceed SL2 è anche fornita di un'intersuola in **PoWnCe**, leggera e reattiva, che assicura spinte veloci e potenti, mentre la tecnologia Wave, attraverso le curvature del materiale, offre una migliore ammortizzazione degli impatti. La tecnologia **D-Flex Groove** supporta i cambi di direzione rapidi garantendo sempre la massima velocità e dinamicità in campo.

![scarpe padel paddle mizuno wave exceed sl2 float](/images/posts/mizuno-wave-exceed-sl2-03.webp)

Ringraziamo Mizuno Italia per l'opportunità di provare questo nuovo prodotto in anteprima. Altre info su [Mizuno Padel](https://emea.mizuno.com/eu/it-it/sport/altro/padel/).

